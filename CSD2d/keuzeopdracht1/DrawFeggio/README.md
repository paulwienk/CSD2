# DrawFeggio

###### *door Paul Wienk*

DrawFeggio is een interactieve teken-tool waarmee je tijdens het tekenen in een canvas sounds kunt 
genereren, gemaakt met P5js en tone.js. Tijdens het tekenen zal er een soundscape klinken, 
die je zelf creëert door te tekenen.

#### Solfeggio
De sounds zijn de vooraf bepaalde solfeggio frequenties, een eeuwenoude reeks geluidsfrequenties 
afgeleid van bepaalde patronen in getallen. Solfeggio frequenties hebben, volgens de theorie, een 
helende functie, zoals het versterken van relaties en negativiteit omzetten in positiviteit 
wanneer er voor een lange tijd naar de frequenties wordt geluisterd. De gedachte hierachter is 
dat mensen zich gaan ontspannen en ‘zen’ worden.

#### Doelgroep
DrawFeggio kan middels het experimenteren met geluid en digitaal tekenen, de gebruiker tot rust 
laten komen. De tool is specifiek gericht op mensen met een mentale functiebeperking, zoals 
bijvoorbeeld ADHD en autisme spectrum stoornis (ASS). Voorbeelden van situaties waarin de 
behoefte aan ontspanning kan ontstaan zijn overprikkeling of een verandering in je dagelijks 
routine wat je onrustig maakt. Verschillende mentale functiebeperkingen kunnen invloed hebben 
op de sensorische prikkelverwerking; hierdoor kan ontspanning vaak lastig zijn. Ook bij 
beheersingsproblemen kan er behoefte voor rust ontstaan, en daar kan DrawFeggio een oplossing 
voor bieden.

#### Ontdekken
DrawFeggio is bedoeld om mensen te laten ontdekken. Tijdens het tekenen hoor en zie je 
verschillende sounds en visuals veranderen, met als doel om mensen te prikkelen erover na te 
denken hoe dit precies komt. Voorbeelden van deze veranderingen zijn lijnen die wegvagen of 
gaan bewegen en bepaalde parameters van effecten die tijdens het tekenen veranderen zoals 
panning en filters. Dit alles is zodanig subtiel, dat mensen niet overprikkeld raken tijdens 
het tekenen. De playful interactie zit hem dus naast het tekenen van geluid, ook in het 
ontdekken van de oorsprong van deze veranderingen.

#### Functies prototype
Voor het prototype zijn de volgende essentiële functies verwerkt vanuit de vooraf opgestelde 
MoSCoW:
- mogelijkheid om te tekenen en hiermee polyfoon geluid te genereren met tone.js
- mogelijkheid om kleur en dikte van de lijn aan te passen
- geluidseffecten waarbij de muiscoördinaten invloed hebben op de parameters
- mogelijkheid om lijnen te wissen en het canvas leeg te maken


Zie `documentatie.md` in de `doc` map voor meer documentatie over DrawFeggio.